<div>
  <br>
  <div class="adhayaTitle">॥ विभूतियोग ॥ </div>
  <br>

  <div class="adhayaText">
    श्रीभगवानुवाच । <br>
    भूय एव महाबाहो शृणु मे परमं वचः । <br>
    यत्तेऽहं प्रीयमाणाय वक्ष्यामि हितकाम्यया ॥ १०-१ ॥ <br> <br>
  </div>
  भगवान श्रीकृष्ण म्हणाले, हे महाबाहो अर्जुना, आणखीही माझे परम रहस्यमय आणि प्रभावयुक्त म्हणणे ऐक, जे मी अतिशय प्रेमी अशा
  तुला तुझ्या हितासाठी सांगणार आहे. ॥ १०-१ ॥ <br> <br>

  <div class="adhayaText">
    न मे विदुः सुरगणाः प्रभवं न महर्षयः । <br>
    अहमादिर्हि देवानां महर्षीणां च सर्वशः ॥ १०-२ ॥ <br> <br>
  </div>
  माझी उत्पत्ती अर्थात लीलेने प्रकट होणे ना देव जाणतात ना महर्षी. कारण मी सर्व प्रकारे देवांचे व महर्षींचे आदिकारण आहे.
  ॥ १०-२ ॥ <br> <br>

  <div class="adhayaText">
    यो मामजमनादिं च वेत्ति लोकमहेश्वरम्‌ । <br>
    असम्मूढः स मर्त्येषु सर्वपापैः प्रमुच्यते ॥ १०-३ ॥ <br> <br>
  </div>
  जो मला वास्तविक जन्मरहित, अनादी आणि लोकांचा महान ईश्वर असे तत्त्वतः जाणतो, तो मनुष्यांत ज्ञानी असणारा सर्व पापांपासून
  मुक्त होतो. ॥ १०-३ ॥ <br> <br>

  <div class="adhayaText">
    बुद्धिर्ज्ञानमसम्मोहः क्षमा सत्यं दमः शमः । <br>
    सुखं दुःखं भवोऽभावो भयं चाभयमेव च ॥ १०-४ ॥ <br>
    अहिंसा समता तुष्टिस्तपो दानं यशोऽयशः । <br>
    भवन्ति भावा भूतानां मत्त एव पृथग्विधाः ॥ १०-५ ॥ <br> <br>
  </div>
  निर्णयशक्ती, यथार्थ ज्ञान, असंमूढता, क्षमा, सत्य, इंद्रियनिग्रह, मनोनिग्रह, सुख-दुःख, उत्पत्ति-प्रलय, भय-अभय, अहिंसा,
  समता, संतोष, तप, दान, कीर्ती-अपकीर्ती, असे हे भूतांचे अनेक प्रकारचे भाव माझ्यापासूनच होतात. ॥ १०-४, १०-५ ॥ <br> <br>

  <div class="adhayaText">
    महर्षयः सप्त पूर्वे चत्वारो मनवस्तथा । <br>
    मद्भावा मानसा जाता येषां लोक इमाः प्रजाः ॥ १०-६ ॥ <br> <br>
  </div>
  सात महर्षी, त्यांच्याही पूर्वी असणारे चार सनकादिक, तसेच स्वायंभुव इत्यादी चौदा मनू हे माझ्या ठिकाणी भाव असलेले सर्वच
  माझ्या संकल्पाने उत्पन्न झाले आहेत. या जगातील सर्व प्रजा त्यांचीच आहे. ॥ १०-६ ॥ <br> <br>

  <div class="adhayaText">
    एतां विभूतिं योगं च मम यो वेत्ति तत्त्वतः । <br>
    सोऽविकम्पेन योगेन युज्यते नात्र संशयः ॥ १०-७ ॥ <br> <br>
  </div>
  जो पुरुष माझ्या या परमैश्वर्यरूप विभूतीला आणि योगशक्तीला तत्त्वतः जाणतो, तो स्थिर भक्तियोगाने युक्त होतो, यात मुळीच
  शंका नाही. ॥ १०-७ ॥ <br> <br>

  <div class="adhayaText">
    अहं सर्वस्य प्रभवो मत्तः सर्वं प्रवर्तते । <br>
    इति मत्वा भजन्ते मां बुधा भावसमन्विताः ॥ १०-८ ॥ <br> <br>
  </div>
  मी वासुदेवच सर्व जगाच्या उत्पत्तीचे कारण आहे आणि माझ्यामुळेच सर्व जग क्रियाशील होत आहे, असे जाणून श्रद्धा व भक्ती
  यांनी युक्त असलेले बुद्धिमान भक्त मज परमेश्वराला नेहमी भजतात. ॥ १०-८ ॥ <br> <br>

  <div class="adhayaText">
    मच्चित्ता मद्गतप्राणा बोधयन्तः परस्परम्‌ । <br>
    कथयन्तश्च मां नित्यं तुष्यन्ति च रमन्ति च ॥ १०-९ ॥ <br> <br>
  </div>
  निरंतर माझ्यात मन लावणारे आणि माझ्यातच प्राणांना अर्पण करणारे माझे भक्तजन माझ्या भक्तीच्या चर्चेने परस्परांत माझ्या
  प्रभावाचा बोध करीत तसेच गुण व प्रभावासह माझे कीर्तन करीत निरंतर संतुष्ट होतात आणि मज वासुदेवातच नेहमी रममाण होत असतात.
  ॥ १०-९ ॥ <br> <br>

  <div class="adhayaText">
    तेषां सततयुक्तानां भजतां प्रीतिपूर्वकम्‌ । <br>
    ददामि बुद्धियोगं तं येन मामुपयान्ति ते ॥ १०-१० ॥ <br> <br>
  </div>
  त्या नेहमी माझे ध्यान वगैरेमध्ये मग्न झालेल्या आणि प्रेमाने भजणाऱ्या भक्तांना मी तो तत्त्वज्ञानरूप योग देतो, ज्यामुळे
  ते मलाच प्राप्त होतात. ॥ १०-१० ॥ <br> <br>

  <div class="adhayaText">
    तेषामेवानुकम्पार्थमहमज्ञानजं तमः । <br>
    नाशयाम्यात्मभावस्थो ज्ञानदीपेन भास्वता ॥ १०-११ ॥ <br> <br>
  </div>
  त्यांच्यावर कृपा करण्यासाठी त्यांच्या अंतःकरणात असलेला मी स्वतःच त्यांच्या अज्ञानाने उत्पन्न झालेला अंधकार प्रकाशमय
  तत्त्वज्ञानरूप दिव्याने नाहीसा करतो. ॥ १०-११ ॥ <br> <br>

  <div class="adhayaText">
    अर्जुन उवाच । <br>
    परं ब्रह्म परं धाम पवित्रं परमं भवान्‌ । <br>
    पुरुषं शाश्वतं दिव्यमादिदेवमजं विभुम्‌ ॥ १०-१२ <br>॥
    आहुस्त्वामृषयः सर्वे देवर्षिर्नारदस्तथा । <br>
    असितो देवलो व्यासः स्वयं चैव ब्रवीषि मे ॥ १०-१३ ॥ <br> <br>
  </div>
  अर्जुन म्हणाला, आपण परम ब्रह्म, परम धाम, आणि परम पवित्र आहात. कारण आपल्याला सर्व ऋषिगण सनातन, दिव्य पुरुष, तसेच
  देवांचाही आदिदेव, अजन्मा आणि सर्वव्यापी म्हणतात. देवर्षी नारद, असित, देवल व महर्षी व्यासही तसेच सांगतात आणि आपणही मला
  तसेच सांगता. ॥ १०-१२, १०-१३ ॥ <br> <br>

  <div class="adhayaText">
    सर्वमेतदृतं मन्ये यन्मां वदसि केशव । <br>
    न हि ते भगवन्व्यक्तिं विदुर्देवा न दानवाः ॥ १०-१४ ॥ <br> <br>
  </div>
  हे केशवा (अर्थात श्रीकृष्णा), जे काही मला आपण सांगत आहात, ते सर्व मी सत्य मानतो. हे भगवन्‌ आपल्या लीलामय स्वरूपाला ना
  दानव जाणतात ना देव. ॥ १०-१४ ॥ <br> <br>

  <div class="adhayaText">
    स्वयमेवात्मनात्मानं वेत्थ त्वं पुरुषोत्तम । <br>
    भूतभावन भूतेष देवदेव जगत्पते ॥ १०-१५ ॥ <br> <br>
  </div>
  हे भूतांना उत्पन्न करणारे, हे भूतांचे ईश्वर, हे देवांचे देव, हे जगाचे स्वामी, हे पुरुषोत्तमा, तुम्ही स्वतःच आपण
  आपल्याला जाणत आहात. ॥ १०-१५ ॥ <br> <br>

  <div class="adhayaText">
    वक्तुमर्हस्यशेषेण दिव्या ह्यात्मविभूतयः । <br>
    याभिर्विभूतिभिर्लोकानिमांस्त्वं व्याप्य तिष्ठसि ॥ १०-१६ ॥ <br> <br>
  </div>
  म्हणून ज्या विभूतींच्या योगाने आपण या सर्व लोकांना व्यापून राहिला आहात, त्या आपल्या दिव्य विभूती पूर्णपणे सांगायला
  आपणच समर्थ आहात. ॥ १०-१६ ॥ <br> <br>

  <div class="adhayaText">
    कथं विद्यामहं योगिंस्त्वां सदा परिचिन्तयन्‌ । <br>
    केषु केषु च भावेषु चिन्त्योऽसि भगवन्मया ॥ १०-१७ ॥ <br> <br>
  </div>
  हे योगेश्वरा, मी कशाप्रकारे निरंतर चिंतन करीत आपल्याला जाणावे आणि हे भगवन्‌, आपण कोणकोणत्या भावांत माझ्याकडून चिंतन
  करण्यास योग्य आहात? ॥ १०-१७ ॥ <br> <br>

  <div class="adhayaText">
    विस्तरेणात्मनो योगं विभूतिं च जनार्दन । <br>
    भूयः कथय तृप्तिर्हि शृण्वतो नास्ति मेऽमृतम्‌ ॥ १०-१८ ॥ <br> <br>
  </div>
  हे जनार्दना (अर्थात श्रीकृष्णा), आपली योगशक्ती आणि विभूती पुन्हाही विस्ताराने सांगा. कारण आपली अमृतमय वचने ऐकत असता
  माझी तृप्ती होत नाही. अर्थात ऐकण्याची उत्कंठा अधिकच वाढत राहाते. ॥ १०-१८ ॥ <br> <br>

  <div class="adhayaText">
    श्रीभगवानुवाच । <br>
    हन्त ते कथयिष्यामि दिव्या ह्यात्मविभूतयः । <br>
    प्राधान्यतः कुरुश्रेष्ठ नास्त्यन्तो विस्तरस्य मे ॥ १०-१९ ॥ <br> <br>
  </div>
  भगवान श्रीकृष्ण म्हणाले, हे कुरुश्रेष्ठा (अर्थात कुरुवंशीयांमध्ये श्रेष्ठ अर्जुना), आता मी ज्या माझ्या दिव्य विभूती
  आहेत, त्या मुख्य मुख्य अशा तुला सांगेन. कारण माझ्या विस्ताराला शेवट नाही. ॥ १०-१९ ॥ <br> <br>

  <div class="adhayaText">
    अहमात्मा गुडाकेश सर्वभूताशयस्थितः । <br>
    अहमादिश्च मध्यं च भूतानामन्त एव च ॥ १०-२० ॥ <br> <br>
  </div>
  हे गुडाकेशा (अर्थात अर्जुना), मी सर्व भूतांच्या हृदयात असलेला सर्वांचा आत्मा आहे. तसेच सर्व भूतांचा आदी, मध्य आणि
  अंतही मीच आहे. ॥ १०-२० ॥ <br> <br>

  <div class="adhayaText">
    आदित्यानामहं विष्णुर्ज्योतिषां रविरंशुमान्‌ । <br>
    मरीचिर्मरुतामस्मि नक्षत्राणामहं शशी ॥ १०-२१ ॥ <br> <br>
  </div>
  अदितीच्या बारा पुत्रांपैकी विष्णू मी आणि ज्योतींमध्ये किरणांनी युक्त सूर्य मी आहे. एकोणपन्नास वायुदेवतांचे तेज आणि
  नक्षत्रांचा अधिपती चंद्र मी आहे. ॥ १०-२१ ॥ <br> <br>

  <div class="adhayaText">
    वेदानां सामवेदोऽस्मि देवानामस्मि वासवः । <br>
    इन्द्रियाणां मनश्चास्मि भूतानामस्मि चेतना ॥ १०-२२ ॥ <br> <br>
  </div>
  वेदांत सामवेद मी आहे, देवांत इंद्र मी आहे. इंद्रियांमध्ये मन मी आहे आणि भूतांमधील चेतना म्हणजे जीवनशक्ती मी आहे. ॥
  १०-२२ ॥ <br> <br>

  <div class="adhayaText">
    रुद्राणां शङ्करश्चास्मि वित्तेशो यक्षरक्षसाम्‌ । <br>
    वसूनां पावकश्चास्मि मेरुः शिखरिणामहम्‌ ॥ १०-२३ ॥ <br> <br>
  </div>
  अकरा रुद्रांमध्ये शंकर मी आहे आणि यक्ष व राक्षस यांमध्ये धनाचा स्वामी कुबेर आहे. मी आठ वसूंमधला अग्नी आहे आणि शिखरे
  असणाऱ्या पर्वतांमध्ये सुमेरु पर्वत आहे. ॥ १०-२३ ॥ <br> <br>

  <div class="adhayaText">
    पुरोधसां च मुख्यं मां विद्धि पार्थ बृहस्पतिम्‌ । <br>
    सेनानीनामहं स्कन्दः सरसामस्मि सागरः ॥ १०-२४ ॥ <br> <br>
  </div>
  पुरोहितांमध्ये मुख्य बृहस्पती मला समज. हे पार्था (अर्थात पृथापुत्र अर्जुना), मी सेनापतींमधला स्कंद आणि जलाशयांमध्ये
  समुद्र आहे. ॥ १०-२४ ॥ <br> <br>

  <div class="adhayaText">
    महर्षीणां भृगुरहं गिरामस्म्येकमक्षरम्‌ । <br>
    यज्ञानां जपयज्ञोऽस्मि स्थावराणां हिमालयः ॥ १०-२५ ॥ <br> <br>
  </div>
  मी महर्षींमध्ये भृगू आणि शब्दांमध्ये एक अक्षर अर्थात ॐ कार आहे. सर्व प्रकारच्या यज्ञांमध्ये जपयज्ञ आणि स्थिर
  राहाणाऱ्यांमध्ये हिमालय पर्वत मी आहे. ॥ १०-२५ ॥ <br> <br>

  <div class="adhayaText">
    अश्वत्थः सर्ववृक्षाणां देवर्षीणां च नारदः । <br>
    गन्धर्वाणां चित्ररथः सिद्धानां कपिलो मुनिः ॥ १०-२६ ॥ <br> <br>
  </div>
  सर्व वृक्षांत पिंपळ आणि देवर्षींमध्ये नारद मुनी, गंधर्वांमध्ये चित्ररथ आणि सिद्धांमध्ये कपिल मुनी मी आहे. ॥ १०-२६ ॥
  <br> <br>

  <div class="adhayaText">
    उच्चैःश्रवसमश्वानां विद्धि माममृतोद्भवम्‌ । <br>
    ऐरावतं गजेन्द्राणां नराणां च नराधिपम्‌ ॥ १०-२७ ॥ <br> <br>
  </div>
  घोड्यांमध्ये अमृताबरोबर उत्पन्न झालेला उच्चैःश्रवा नावाचा घोडा, श्रेष्ठ हत्तींमध्ये ऐरावत नावाचा हत्ती आणि
  मनुष्यांमध्ये राजा मला समज. ॥ १०-२७ ॥ <br> <br>

  <div class="adhayaText">
    आयुधानामहं वज्रं धेनूनामस्मि कामधुक्‌ । <br>
    प्रजनश्चास्मि कन्दर्पः सर्पाणामस्मि वासुकिः ॥ १०-२८ ॥ <br> <br>
  </div>
  मी शस्त्रांमध्ये वज्र आणि गाईंमध्ये कामधेनू आहे. शास्त्रोक्त रीतीने प्रजोत्पत्तीचे कारण कामदेव आहे आणि सर्पांमध्ये
  सर्पराज वासुकी मी आहे. ॥ १०-२८ ॥ <br> <br>

  <div class="adhayaText">
    अनन्तश्चास्मि नागानां वरुणो यादसामहम्‌ । <br>
    पितॄणामर्यमा चास्मि यमः संयमतामहम्‌ ॥ १०-२९ ॥ <br> <br>
  </div>
  मी नागांमध्ये शेषनाग आणि जलचरांचा अधिपती वरुणदेव आहे आणि पितरांमध्ये अर्यमा नावाचा पितर आणि शासन करणाऱ्यांमध्ये यमराज
  मी आहे. ॥ १०-२९ ॥ <br> <br>

  <div class="adhayaText">
    प्रह्लादश्चास्मि दैत्यानां कालः कलयतामहम्‌ । <br>
    मृगाणां च मृगेन्द्रोऽहं वैनतेयश्च पक्षिणाम्‌ ॥ १०-३० ॥ <br> <br>
  </div>
  मी दैत्यांमध्ये प्रह्लाद आणि गणना करणाऱ्यांमध्ये समय आहे. तसेच पशूंमध्ये मृगराज सिंह आणि पक्ष्यांमध्ये मी विनितापुत्र
  गरुड आहे. ॥ १०-३० ॥ <br> <br>

  <div class="adhayaText">
    पवनः पवतामस्मि रामः शस्त्रभृतामहम्‌ । <br>
    झषाणां मकरश्चास्मि स्रोतसामस्मि जाह्नवी ॥ १०-३१ ॥ <br> <br>
  </div>
  मी पवित्र करणाऱ्यांत वायू आणि शस्त्रधाऱ्यांत श्रीराम आहे. तसेच माशांत मगर आहे आणि नद्यांत भागीरथी गंगा आहे. ॥ १०-३१ ॥
  <br> <br>

  <div class="adhayaText">
    सर्गाणामादिरन्तश्च मध्यं चैवाहमर्जुन । <br>
    अध्यात्मविद्या विद्यानां वादः प्रवदतामहम्‌ ॥ १०-३२ ॥ <br> <br>
  </div>
  हे अर्जुना, सृष्टीचा आदी आणि अंत तसेच मध्यही मी आहे. मी विद्यांतील अध्यात्मविद्या म्हणजे ब्रह्मविद्या आणि परस्पर वाद
  करणाऱ्यांमध्ये तत्त्वनिर्णयासाठी केला जाणारा वाद आहे. ॥ १०-३२ ॥ <br> <br>

  <div class="adhayaText">
    अक्षराणामकारोऽस्मि द्वन्द्वः सामासिकस्य च । <br>
    अहमेवाक्षयः कालो धाताहं विश्वतोमुखः ॥ १०-३३ ॥ <br> <br>
  </div>
  मी अक्षरांतील अकार आणि समासांपैकी द्वंद्व समास आहे. अक्षय काल तसेच सर्व बाजूंनी तोंडे असलेला विराटस्वरूप, सर्वांचे
  धारण-पोषण करणाराही मीच आहे. ॥ १०-३३ ॥ <br> <br>

  <div class="adhayaText">
    मृत्युः सर्वहरश्चाहमुद्भवश्च भविष्यताम्‌ । <br>
    कीर्तिः श्रीर्वाक्च नारीणां स्मृतिर्मेधा धृतिः क्षमा ॥ १०-३४ ॥ <br> <br>
  </div>
  सर्वांचा नाश करणारा मृत्यू आणि उत्पन्न होणाऱ्यांच्या उत्पत्तीचे कारण मी आहे. तसेच स्त्रियांमध्ये कीर्ती, लक्ष्मी,
  वाणी, स्मृती, मेधा, धृती आणि क्षमा मी आहे. ॥ १०-३४ ॥ <br> <br>

  <div class="adhayaText">
    बृहत्साम तथा साम्नां गायत्री छन्दसामहम्‌ । <br>
    मासानां मार्गशीर्षोऽहमृतूनां कुसुमाकरः ॥ १०-३५ ॥ <br> <br>
  </div>
  तसेच गायन करण्याजोग्या वेदांमध्ये मी बृहत्साम आणि छंदांमध्ये गायत्री छंद आहे. त्याचप्रमाणे महिन्यांतील मार्गशीर्ष
  महिना आणि ऋतूंतील वसंत ऋतू मी आहे. ॥ १०-३५ ॥ <br> <br>

  <div class="adhayaText">
    द्यूतं छलयतामस्मि तेजस्तेजस्विनामहम्‌ । <br>
    जयोऽस्मि व्यवसायोऽस्मि सत्त्वं सत्त्ववतामहम्‌ ॥ १०-३६ ॥ <br> <br>
  </div>
  मी छल करणाऱ्यांतील द्यूत आणि प्रभावशाली पुरुषांचा प्रभाव आहे. मी जिंकणाऱ्यांचा विजय आहे. निश्चयी लोकांचा निश्चय आणि
  सात्त्विक पुरुषांचा सात्त्विक भाव मी आहे. ॥ १०-३६ ॥ <br> <br>

  <div class="adhayaText">
    वृष्णीनां वासुदेवोऽस्मि पाण्डवानां धनञ्जयः । <br>
    मुनीनामप्यहं व्यासः कवीनामुशना कविः ॥ १०-३७ ॥ <br> <br>
  </div>
  वृष्णिवंशीयांमध्ये वासुदेव अर्थात मी स्वतः तुझा मित्र, पांडवांमध्ये धनंजय म्हणजे तू, मुनींमध्ये वेदव्यास मुनी आणि
  कवींमध्ये शुक्राचार्य कवीही मीच आहे. ॥ १०-३७ ॥ <br> <br>

  <div class="adhayaText">
    दण्डो दमयतामस्मि नीतिरस्मि जिगीषताम्‌ । <br>
    मौनं चैवास्मि गुह्यानां ज्ञानं ज्ञानवतामहम्‌ ॥ १०-३८ ॥ <br> <br>
  </div>
  दंड करणाऱ्यांचा दंड म्हणजे दमन करण्याची शक्ती मी आहे, विजयाची इच्छा करणाऱ्यांची नीती मी आहे. गुप्त ठेवण्यासारख्या
  भावांचा रक्षक मौन आणि ज्ञानवानांचे तत्त्वज्ञान मीच आहे. ॥ १०-३८ ॥ <br> <br>

  <div class="adhayaText">
    यच्चापि सर्वभूतानां बीजं तदहमर्जुन । <br>
    न तदस्ति विना यत्स्यान्मया भूतं चराचरम्‌ ॥ १०-३९ ॥ <br> <br>
  </div>
  आणि हे अर्जुना, जे सर्व भूतांच्या उत्पत्तीचे कारण तेही मीच आहे. कारण असे चराचरातील एकही भूत नाही की, जे माझ्याशिवाय
  असेल. ॥ १०-३९ ॥ <br> <br>

  <div class="adhayaText">
    नान्तोऽस्ति मम दिव्यानां विभूतीनां परंतप । <br>
    एष तूद्देशतः प्रोक्तो विभूतेर्विस्तरो मया ॥ १०-४० ॥ <br> <br>
  </div>
  हे परंतपा (अर्थात शत्रुतापना अर्जुना), माझ्या विभूतींचा अंत नाही. हा विस्तार तर तुझ्यासाठी थोडक्यात सांगितला. ॥ १०-४०
  ॥ <br> <br>

  <div class="adhayaText">
    यद्यद्विभूतिमत्सत्त्वं श्रीमदूर्जितमेव वा । <br>
    तत्तदेवावगच्छ त्वं मम तेजोंऽशसम्भवम्‌ ॥ १०-४१ ॥ <br> <br>
  </div>
  जी जी ऐश्वर्ययुक्त, कांतियुक्त आणि शक्तियुक्त वस्तू आहे, ती ती तू माझ्या तेजाच्या अंशाचीच अभिव्यक्ती समज. ॥ १०-४१ ॥
  <br> <br>

  <div class="adhayaText">
    अथवा बहुनैतेन किं ज्ञातेन तवार्जुन । <br>
    विष्टभ्याहमिदं कॄत्स्नमेकांशेन स्थितो जगत्‌ ॥ १०-४२ ॥ <br> <br>
  </div>
  किंवा हे अर्जुना, हे फार फार जाणण्याचे तुला काय प्रयोजन आहे? मी या संपूर्ण जगाला आपल्या योगशक्तीच्या केवळ एका अंशाने
  धारण करून राहिलो आहे. ॥ १०-४२ ॥ <br> <br>

  <div class="adhayaText">
    ॐ तत्सदिति श्रीमद्‌भगवद्‌गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे
    विभूतियोगो नाम दशमोऽध्यायः ॥ १० ॥ <br> <br>
  </div>
  ॐ हे परमसत्य आहे. याप्रमाणे श्रीमद्‌भगवद्‌गीतारूपी उपनिषद तथा ब्रह्मविद्या आणि योगशास्त्राविषयी श्रीकृष्ण आणि अर्जुन
  यांच्या संवादातील विभूतियोग नावाचा हा दहावा अध्याय समाप्त झाला. ॥ १० ॥ <br> <br> <br>
</div>